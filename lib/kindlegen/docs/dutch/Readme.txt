Kindle e-books maken - Beginnende gebruikers (alleen Windows en Mac):
---------------------------------------------------------------------------
- Download de Kindle Previewer vanaf http://www.amazon.com/kindleformat/kindlepreviewer
- Installeer de Kindle Previewer zodra de download is voltooid
- Raadpleeg http://kindlepreviewer.s3.amazonaws.com/UserGuide.pdf voor meer informatie over de installatie van de Kindle Previewer
- Start de Kindle Previewer nadat de installatie is voltooid
- Klik op de link 'Boek openen' in de Kindle Previewer
- Selecteer het EPUB-/HTML-/OPF-bestand dat je wilt converteren naar een Kindle e-book
- Volg de instructies om het boek te converteren en een preview te bekijken
- Het geconverteerde e-book met de extensie '.mobi' staat in de map Compiled-bestandsnaam, samen met het HTML-/EPUB-bronbestand.

Kindle e-books maken - Gevorderde gebruikers:
-------------------------------------------
Gevorderde gebruikers kunnen hun EPUB-/HTML-bestanden ook naar Kindle e-books converteren met het opdrachtregelprogramma. Deze interface is beschikbaar voor het Windows-, Mac- en Linux-platform. Dit programma kan ook worden gebruikt voor geautomatiseerde bulkconversies.

KindleGen voor Windows (XP, Vista, 7, 8):
1. Download het gecomprimeerde bestand met KindleGen vanaf www.amazon.com/kindleformat/kindlegen naar het bureaublad.
2. Klik met de rechtermuisknop op het gecomprimeerde bestand, selecteer Extract All (Alles uitpakken) en voer de mapnaam c:\KindleGen in.
3. Open een opdrachtprompt door het menu Start > Alle programma's > Bureau-accessoires > Opdrachtprompt te selecteren.
4. Typ c:\KindleGen\kindlegen. Instructies voor het uitvoeren van KindleGen worden getoond.
5. Voorbeeld van een conversie: als je een bestand met de naam boek.html wilt converteren, ga je naar de map waarin het boek zich bevindt (bijvoorbeeld cd desktop). Vervolgens typ je c:\KindleGen\kindlegen boek.html. Als de conversie geslaagd is, verschijnt er een nieuw bestand met de naam boek.mobi op het bureaublad.
6. Let op: start KindleGen altijd via de volgende aanbevolen procedure. KindleGen wordt niet gestart als je op het bijbehorende pictogram dubbelklikt. Voer de bovenstaande opdrachten uit zonder aanhalingstekens.  Als je een bestand naar het uitvoerbare bestand van kindlegen sleept, wordt het bestand voor je geconverteerd, maar kun je het uitvoerlogboek niet vastleggen. Dit wordt daarom niet aangeraden.

KindleGen voor Linux 2.6 i386:
1. Download tar.gz voor KindleGen vanaf www.amazon.com/kindleformat/kindlegen naar een map, bijvoorbeeld Kindlegen in de hoofdmap (~/KindleGen).
2. Pak de inhoud van het bestand uit naar '~/KindleGen'. Open de terminal, ga met de opdracht 'cd ~/KindleGen' naar de map die het gedownloade bestand bevat en gebruik de opdracht 'tar xvfz kindlegen_linux_2.6_i386_v2.tar.gz' om de inhoud uit te pakken.
3. Open de Terminal-toepassing en typ ~/KindleGen/kindlegen. Instructies voor het uitvoeren van KindleGen worden getoond.
4. Voorbeeld van een conversie: als je een bestand met de naam boek.html wilt converteren, ga je naar de map waarin het boek zich bevindt (bijvoorbeeld cd desktop). Vervolgens typ je ~/KindleGen/kindlegen boek.html. Als de conversie geslaagd is, verschijnt er een nieuw bestand met de naam boek.mobi op het bureaublad.
5. Let op: start KindleGen altijd via de volgende aanbevolen procedure. KindleGen wordt niet gestart als je op het bijbehorende pictogram dubbelklikt. Voer de bovenstaande opdrachten uit zonder aanhalingstekens.

KindleGen voor Mac OS 10.5 en hoger dan i386:
1. Download KindleGen.zip vanaf www.amazon.com/kindleformat/kindlegen. Standaard wordt het gedownloade bestand in de map Downloads geplaatst
2. Pak het gecomprimeerde bestand uit. In Safari wordt het gecomprimeerde bestand automatisch uitgepakt na het downloaden. Als deze instelling is uitgeschakeld of als je een andere browser gebruikt, dubbelklik je op het gedownloade bestand om het uit te pakken.
3. Klik op het Spotlight-pictogram in de rechterbovenhoek en typ Terminal. Klik op de toepassing om deze te openen.
4. Voor instructies voor het uitvoeren van KindleGen zoek je het programma kindlegen in de Finder. Klik erop en sleep het naar het Terminal-venster naar de positie van de cursor. Het pad wordt ingevuld en de cursor wordt verplaatst naar het eind van de regel. Druk op Enter om de instructies te bekijken.
5. Alternatief voor stap 4: bekijk de instructies door in Terminal de opdracht cd ~/Downloads/KindleGen_Mac_i386_v2 te typen. Vervolgens typ je de opdracht kindlegen.
6. Voorbeeld van een conversie: als je een bestand met de naam boek.html wilt converteren, kopieer je boek.html naar het bureaublad. Zoek het programma kindlegen in de Finder. Klik erop en sleep het naar de plaats waar de cursor in het Terminal-venster is. Het pad wordt automatisch ingevuld en de cursor wordt verplaatst naar het eind van die regel. Zoek het document in de Finder. Klik erop en sleep het naar de plaats waar de cursor in het Terminal-venster is. Het pad wordt ingevuld en de cursor wordt verplaatst naar het eind van de regel. Druk op Enter. Als de conversie geslaagd is, verschijnt er een nieuw bestand met de naam boek.mobi op het bureaublad.
7. Alternatief voor stap 6: kopieer boek.html naar het bureaublad en converteer het bestand door in Terminal eerst de opdracht cd ~/Downloads/KindleGen_Mac_i386_v2 te typen. Vervolgens typ je de opdracht kindlegen ~/Desktop/boek.html. Als de conversie geslaagd is, verschijnt er een nieuw bestand met de naam boek.mobi op het bureaublad.
8. Let op: start KindleGen altijd via de volgende aanbevolen procedure. KindleGen wordt niet gestart als je op het bijbehorende pictogram dubbelklikt. Voer de bovenstaande opdrachten uit zonder aanhalingstekens.
